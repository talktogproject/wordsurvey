<img src="https://github.com/talktogproject/wordsurvey/blob/gh-pages/Tt%2Bup%2Btpf%2Biclip.png" style="display: block; margin: auto;">

# TALKTOGETHER ಪಾಲ್ಗೊಳ್ಳಲು ನಿಮ್ಮನ್ನು ಆಹ್ವಾನಿಸಲಾಗಿದೆ
## ಪದ ಸಮೀಕ್ಷೆ

TALKTOGETHER ಎಂಬುದು ಆಕ್ಸ್ ಫರ್ಡ್ ವಿಶ್ವವಿದ್ಯಾಲಯ ಮತ್ತು ದಿ ಪ್ರಾಮಿಸ್ ಫೌಂಡೇಶನ್‍ನ ತಜ್ಞರು ನಡೆಸಿದ ಸಂಶೋಧನಾ ಯೋಜನೆಯಾಗಿದೆ. ಮಕ್ಕಳು ತಮ್ಮ ಭಾಷಾ ಕೌಶಲ್ಯವನ್ನು ಹೇಗೆ ಬೆಳೆಸಿಕೊಳ್ಳುತ್ತಾರೆ ಎಂಬುದನ್ನು ಕನ್ನಡ, ಇಂಗ್ಲೀಷ್ ಮತ್ತು ಮಾತೃಭಾಷೆಗಳು ಇತ್ಯಾದಿಗಳಲ್ಲಿ ಅರ್ಥಮಾಡಿಕೊಳ್ಳುವ ಉದ್ದೇಶವನ್ನು ಹೊಂದಿದೆ. 

ಆನ್‍ಲೈನ್ ಕನ್ನಡ ಭಾಷಾ ಸಮೀಕ್ಷೆಯಲ್ಲಿ ಭಾಗವಹಿಸಲು ನಾವು ಪೋಷಕರು, ಶಿಕ್ಷಕರು ಅಥವಾ ಸ್ಥಳೀಯ ಭಾಷಾ ತಜ್ಞರನ್ನು ಹುಡುಕುತ್ತಿದ್ದೇವೆ. ನಿಮಗೆ ಅನುಕೂಲಕರವಾದ ಸಮಯದಲ್ಲಿ ನಾವು ಒಂದು ಅಭ್ಯಾಸ ಅಧಿವೇಶನ ಮತ್ತು ಸುಮಾರು ನಾಲ್ಕು ಸಮೀಕ್ಷೆಯ ಅಧಿವೇಶನಗಳನ್ನು ಹೊಂದಿಸುತ್ತೇವೆ. ಪ್ರತಿ ಅಧಿವೇಶನವು ನಿಮ್ಮ ಸಮಯದ ಸುಮಾರು 30 ರಿಂದ 45 ನಿಮಿಷಗಳನ್ನು ತೆಗೆದುಕೊಳ್ಳುತ್ತದೆ. ಕನ್ನಡದಲ್ಲಿ ನಾವು ನಿಮಗೆ ಪದಗಳ ಗುಂಪನ್ನು ನೀಡುತ್ತೇವೆ. ಪ್ರತಿಯೊಂದು ಪದಕ್ಕೂ ನೀವು ಮಕ್ಕಳು ಮೊದಲು ಯಾವಾಗ ಅರ್ಥಮಾಡಿಕೊಳ್ಳುತ್ತಾರೆಂದು ಯೋಚಿಸಿ ನಮಗೆ ಹೇಳಿ. ನಿಮ್ಮ ಮನಸ್ಸಿನಲ್ಲಿ ಪದದ ಚಿತ್ರಣವನ್ನು ದೃಶ್ಯೀಕರಿಸಲು ಎಷ್ಟು ಸುಲಭ ಅಥವಾ ಕಷ್ಟವೆಂದು ನಾವು ನಿಮ್ಮನ್ನು ಕೇಳುತ್ತೇವೆ. ಕೆಲವೊಮ್ಮೆ ನಿಮಗೆ ಅಧಿವೇಶನವನ್ನು ಪೂರ್ಣಗೊಳಿಸಲು ಸಾಧ್ಯವಾಗದಿದ್ದರೆ, ನಾವು ನಿಮ್ಮೊಂದಿಗೆ ಮುಂದಿನ ಅಧಿವೇಶಗಳನ್ನು ಹೊಂದಿಸುತ್ತೇವೆ. 

ನಮ್ಮ ಅಧ್ಯಯನಕ್ಕೆ ಅನುಗುಣವಾದ ಗುಂಪುಗಳಿಗೆ ನೀವು ಹೊಂದಿಕೊಳ್ಳುತ್ತೀರಾ ಎಂದು ನೋಡಲು ದಯವಿಟ್ಟು ಕೊಟ್ಟಿರುವ ವಿವರಣೆಯನ್ನು ಓದಿ:

1. ಪೋಷಕರು
- ಕನಿಷ್ಠ 10 ವರ್ಷ ಅಥವಾ ಅದಕ್ಕಿಂತ ಹೆಚ್ಚಿನ ವಯಸ್ಸಿನ ಮಗುವನ್ನು ಹೊಂದಿರಬೇಕು.
ಉದಾಹರಣೆಗೆ, ನಿಮ್ಮ ಹಿರಿಯ ಮಗುವಿಗೆ 9, 10 ಅಥವಾ 11 ವರ್ಷವಾಗಿದ್ದರೆ ಮತ್ತು ನೀವು 3 ರಿಂದ 6 ವರ್ಷದ ಮತ್ತೊಂದು ಮಗುವನ್ನು ಹೊಂದಿದ್ದರೆ ನೀವು ಸೇರಬಹುದು. ಆದರೆ ನೀವು ಕೇವಲ 4 ವರ್ಷದ ಮಗುವನ್ನು ಹೊಂದಿದ್ದರೆ, ನಾವು ನಿಮ್ಮನ್ನು ಅಧ್ಯಯನಕ್ಕೆ ಆಯ್ಕೆ ಮಾಡಲಾಗುವುದಿಲ್ಲ.

2. ಶಿಕ್ಷಕರು
- 3 ರಿಂದ 10 ವರ್ಷದೊಳಗಿನ ಮಕ್ಕಳಿಗೆ ಕಲಿಸುವುದರಲ್ಲಿ ಕನಿಷ್ಠ 12 ತಿಂಗಳ ಅನುಭವ ಹೊಂದಿರಬೇಕು.
ಉದಾಹರಣೆಗೆ, ನೀವು ಕಳೆದ ಎರಡು ವರ್ಷಗಳಿಂದ 1 ನೇ ತರಗತಿ ಶಿಕ್ಷಕರಾಗಿದ್ದರೆ ನೀವು ಸೇರಬಹುದು. ಆದರೆ ನೀವು ಕೇವಲ ಶಿಕ್ಷಕರಾಗಿ ಪದವಿ ಪಡೆದಿದ್ದರೆ ಮತ್ತು 11 ಅಥವಾ ಅದಕ್ಕಿಂತ ಕಡಿಮೆ ತಿಂಗಳುಗಳ ಅನುಭವವನ್ನು ಹೊಂದಿದ್ದರೆ, ನಾವು ನಿಮ್ಮನ್ನು ಅಧ್ಯಯನಕ್ಕೆ ಆಯ್ಕೆ ಮಾಡಲಾಗುವುದಿಲ್ಲ.

3. ಶಿಕ್ಷಣ ತಜ್ಞರು / ಭಾಷಾ ತಜ್ಞರು
- ಭಾಷಾಶಾಸ್ತ್ರ (linguistics), ವಾಕ್ ತಜ್ಞರು (Speech-language pathology), ಮನೋವಿಜ್ಞಾನ (Psychology), ಮಕ್ಕಳ ಬೆಳವಣಿಗೆಯ ತಜ್ಞರು (Developmental paediatrics), ಕನ್ನಡ ಭಾಷೆ, ಅಥವಾ ಅಂತಹದ್ದೇ ಕ್ಷೇತ್ರಗಳಲ್ಲಿ ಶಿಕ್ಷಣ ತಜ್ಞರು ಅಥವಾ ವೃತ್ತಿಪರರಾಗಿರಬಹುದು. 
- 3 ರಿಂದ 10 ವರ್ಷದೊಳಗಿನ ಮಕ್ಕಳೊಂದಿಗೆ ಕನಿಷ್ಠ 12 ತಿಂಗಳ ಕೆಲಸದ ಅನುಭವ ಹೊಂದಿರಬೇಕು.
- ವಿಶೇಷ ಅಗತ್ಯತೆ ಅಥವಾ ಭಾಷಾ ಅಸ್ವಸ್ಥತೆ ಹೊಂದಿರುವ ಮಕ್ಕಳು ಅಲ್ಲದೇ ಸಾಮಾನ್ಯವಾಗಿ ಬೆಳೆಯುತ್ತಿರುವ ಮಕ್ಕಳೊಂದಿಗೆ ಕೆಲಸ ಮಾಡಿರಬೇಕು. 

ಕೆಳಗಿನವುಗಳನ್ನು ಖಚಿತಪಡಿಸಲು ದಯವಿಟ್ಟು ಪ್ರತಿಕ್ರಿಯಿಸಿ:


<iframe src="https://forms.office.com/Pages/ResponsePage.aspx?id=G96VzPWXk0-0uv5ouFLPkduYFQ4eP75OtQ_b_3tRiwNUME1TT1JVRUMxVEZXUFBTU1hMT0RUVks5Vi4u&embed=true" frameborder="0" id="mainPageBody" width="700px" height="700px"></iframe>
